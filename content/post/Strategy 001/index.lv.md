---
title: Stratēģija ir vadlīnijas lēmumu pieņemšanai
description: Bez stratēģijas jūsu rezultāts ir nejaušība?
date: 2026-02-11
slug: strategija
categories:
    - Documentation
tags:
---

Es varu saprast biznesa censoņus, kuri pārdod ar haotiskām aktivitātēm: spontānās akcijas, interneta tendeņču saturs, kampaņas “auditorijai 18-65 gadi.” - šiem uzņēmumiem nav stratēģijas un rezultāts ir panākts tikai disciplīnas un uzstājības dēļ. Šiem uzņēmumiem nav atsevišķa mārketinga cilvēka — un es nerunāju par biroja administrātori vai lietvedi, kura veido saturu soc. tīkliem - šim biznesam nav komunikācijas stratēģija. 

Bet ļoti skumji novērot, kad mārketinga cilvēks darbojās bez stratēģijas. Veido kampaņas uz izjūtu, vai tāpēc, ka vajag notirgot no noliktavas...

Kāpēc vispār ir vajadzīga komunikācijas stratēģija un kas tā ir?

Ja īsumā, tad stratēģija ir vadlīnijas lēmumu pieņemšanai.

# Kā izskatās darbs bez stratēģijas:

- Projektu vadītājs ar partneriem runā nepārliecināti, jo nesaprot uz ko balstīties, kāda ir lielā bilde un kādas ir galvenās vajadzības - nav sapratnes, kā spēlēt ilgtermiņā.

- Pārdevējs līdz galam nesaprot, kādu produktu pārdod. Darbs ar iebildumiem ir čābīgs, nespēj noformulēt konkrētas produkta vērtības un iespējas.

- Dizainers nespēj saprast, vai ir spiests smagi un sāpīgi domāt par saņemto uzdevumu: “uztaisi vizualizāciju produktam X, lai varam soc tīklos iepostēt”.

- Mārketinga vadītājs rīko haotiskas kampaņas, “ēd” budžetu, deliģē neskaidrus uzdevumus. 

Eh... mārketinga cilvēkam ir jārūpējas par visu komunikāciju, zīmolu. Šis cilvēks iesaistās visos biznesa posmos. Mijiedarbojās ar katru kolēģi, ar katru svarīgu klientu, partneri. Gādā, lai gan iekšā, gan ārā visiem viss ir skaidrs. Bet realitāte pārsvarā ir citādāka... par ko man ļoti skumji.

# No kurienes nāk “stratēģija” un “taktika”

Šie divi vārdi nāk no karadarbības. 

**Stratēģija** - kā mēs karosim - mērķis

**Taktika** - ko mēs darīsim - darbība

Aptuveni 5. g.s. p.m.ē. domātājs un karavadonis [Suņdzī](https://lv.wikipedia.org/wiki/Su%C5%86dzi) uzrakstīja traktātu, mūsdienās tas nonāca līdz grāmatas formātam ar nosaukumu “[Kara māskla](https://lv.wikipedia.org/wiki/Kara_m%C4%81ksla)”.

Kad lasīju šo grāmata, šad tad pieķēru sevi pie domas “Kāda banalitāte”, bet kā jau parasti, tās banālās lietas ir tās svarīgākās. 

Daži citāti no grāmatas:

> «Ja tu zini pretinieku un sevi, uzvara nebūs apbdraudēta; ja tu sapratu “Debesis” un “Zemi”, tad uzvara būs pilnvērtīga.»

> «Augstākā kara māksla ir uzvara bez kaujas.»

> «Stratēģija bez taktikas — lēns ceļš uz uzvaru. Taktika bez stratēģijas — troksnis pirms sakāves.»

> «Uzvar tas, kurš zina, kad cīnīties un kad nevajag.»

Mans “tulkojums” šiem vārdiem biznesa valodā:
- Zini tirgu, kurā esi;
- Zini savu auditoriju;
- Esi lietas kursā par savu risinājumu un tā spējām;
- Tirgojot ņem vērā apstākļus;
- Rīkojies plānveidā, nevis haotiski - domā ilgtermiņā;
- Nevajag visu laiku tikai pārdot.

Kas vispār ir karš? Tā ir cīņa par resursiem.

Un kas notiek biznesā, kas notiek tirgū?
Notiek cīņa par pircēju, un pircējs ir resurs. 

Tātad cilvēks ir resurss.

Un pēc [Suņdzī](https://lv.wikipedia.org/wiki/Su%C5%86dzi) traktāta pagāja vairāk kā divi tukstoši gadi — 20. g.s. vārdus “[stratēģija](https://lv.wikipedia.org/wiki/Strat%C4%93%C4%A3ija)” un “taktika” sāk pielietot: biznesā, mārketingā, politikā - komunikācijā, vienvārdsakot. Sākās “kari” par citu uzmanību - par cilvēka uzmanību, par tā darbībām...

___

# Stratēgija pret taktiku: karš - bizness

Viss ir “vienkārši”, sākumā mēs uzstādam mērķi, veidojam ilgtermiņa domāšanu - rīcību principus. Un no mērķiem un principiem izrietot, uzstādam īstermiņa uzdevumus - sākam rīkoties. 

### Karš: stratēģija - taktika

Stratēģija ir ilgtermiņa domāšana:
- Kādu karu mēs karojam?
- Kādi ir mūsu mērķi: resursi, ietekme, demoralizēšana?
- Vai šo karu ir jākaro?

> Ja mērķi var sasniegt citiem veidiem, tad stratēģija var iekļaut sevī “nekarot”.

Taktika ir īstermiņa lēmumi:
- Kādā frontē uzbrukt?
- Kādā laikā uzbrukt?
- Ar kādu ieroci uzbrukt?

> Taktika var būt apburoša, bet ja stratēģija ir kļūdaina, tad karš var būt zaudēts arī pēc vairākām uzvarētām cīņām.

### Bizness: stratēģija - taktika

Biznesa stratēģija tā ir izvēle:
- Kādā tirgū mēs “spēlējam”?
- Ar ko mēs atšķiramies?
- Kādu vērtību mēs veidojam?
- Kam mēs sakām “nē”?

**Stratēģija** ir par fokusu, par robežām un prioritātēm, nevis par aktivitāšu daudzumu. 

Piemēri:
**Apple**: Prēmium piererdze, slēgtā ekosistēma.

**Ryanari**: Lētākā cena, atsakoties no visa liekā.

> Stratēģija nosaka noteikumus, pēc kuriem tiek izvēlētas taktiskas darbības. 

**Taktika** biznesā - konkrēti instrumenti realizācijai:
- Reklāmas kampaņa;
- Cenu akcija;
- Soc. tīklu komunikācija;
- Pārdošanas skripti.

> Taktika bez stratēģijas ir haotiskas darbības — daudz kustību, maz rezultāta. 

### Paralēles: Karš - Bizness - Komunikācija

| Karš            | Bizness    | Komunikācija             |
|-----------------|------------|---------------------------|
| Pretinieks      | Konkurents | Vienaldzība, troksnis     |
| Kaujas lauks    | Tirgus     | Mediju telpa/kanāls       |
| Ieroči          | Produkti   | Vārdi, tēli, dzīvesstils  |
| Uzvara          | Kontrole   | Uzticēšanās               |

# Noslēgums

Stratēģija nav dokuments, kas paslēpts mākoņu glabātuvus mapē. Tā ir instrukcija, vadlīnijas ikdienas lēmumu pieņemšanai. 

> Stratēģija ir par domāšanu, par to, kā rīkoties un dzīvot ilgtermiņā 

## 5 idejas

1. Stratēģija atbild uz jautājumu “Kāpēc” un “Kur”, taktika - “Kā” un “ar ko”. Bez stratēģijas taktika būs haotiska. 
2. “Tukša muca tālu skan” — uzvara komunikācijā netiek panākta ar skaļumu, bet gan ar uzticību. Uzticību ar vienu kampaņu nenopirksi.
3. Pretinieks komunikācijā - auditorijas vienaldzība, nevis konkurents. Tāpēc ir svarīga pozicionēšana, nevis uzbrukums.
4. Stratēģija ir domāšanas instrukcija kā pieņemt lēmumus - vadlīnijas, kādu taktiku izmantot.
5. Laba stratēģija strādā arī tad, kad tu klusē, jo auditorija zina kas tu esi un ko tu vari. 

# CTA
Ja ir aizdomas, ka uzņēmumā:
- komunikācija ir aktīva, bet bez rezultātiem;
- komandā nevisai saprot kā pardot, vai saprot stratēģiju “pa savam”;
- Patērētājs/partners nesaprot biznesa/produkta vērtības,

tad es varu palīdzēt:
- izstrādāt stratēģiju;
- novadīt konsultāciju/auditu stratēģijai
- Apmācīt par stratēģiju.

Un nav svarīgi par ko:
- Produkts
- Zīmols
- Komunikācijas kanāls

> Lai notiek uzsvaras bez kaujas — ar sapratni nevs 